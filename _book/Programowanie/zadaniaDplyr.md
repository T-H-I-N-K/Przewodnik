# Zadania z `dplyr` i `tidyr`

Aby zweryfikować znajomość pakietów `dplyr` i `tidyr` spróbuj rozwiązać poniższe 20 zadań. Kolejność odpowiada stopniowi trudności. Pierwsze zadania można rozwiązać stosując pojedyncze operacje, ostatnie wymagają połączenia większej liczby cegiełek.

Wszystkie one dotyczą zbioru danych  `auta2012` dostępnego w pakiecie `PogromcyDanych`.

1. Która Marka występuje najczęściej w zbiorze danych `auta2012`?
2. Spośród aut marki Toyota, który model występuje najczęściej.
3. Sprawdź ile jest aut z silnikiem diesla wyprodukowanych w 2007 roku?
4. Jakiego koloru auta mają najmniejszy medianowy przebieg?
5. Gdy ograniczyć się tylko do aut wyprodukowanych w 2007, która Marka występuje najczęściej w zbiorze danych `auta2012`?
6. Spośród aut marki Toyota, który model najbardziej stracił na cenie pomiędzy rokiem produkcji 2007 a 2008.
7. Spośród aut z silnikiem diesla wyprodukowanych w 2007 roku która marka jest najdroższa?
8. Ile jest aut z klimatyzacją?
9. Gdy ograniczyć się tylko do aut z silnikiem ponad 100 KM, która Marka występuje najczęściej w zbiorze danych `auta2012`?
10. Spośród aut marki Toyota, który model ma największą różnicę cen gdy porównać silniki benzynowe a diesel?
11. Spośród aut z silnikiem diesla wyprodukowanych w 2007 roku która marka jest najtańsza?
12. W jakiej marce klimatyzacja jest najczęściej obecna?
13. Gdy ograniczyć się tylko do aut o cenie ponad 50 000 PLN, która Marka występuje najczęściej w zbiorze danych `auta2012`?
14. Spośród aut marki Toyota, który model ma największy medianowy przebieg?
15. Spośród aut z silnikiem diesla wyprodukowanych w 2007 roku który model jest najdroższy?
16. W jakim modelu klimatyzacja jest najczęściej obecna?
17. Gdy ograniczyć się tylko do aut o przebiegu poniżej 50 000 km o silniku diesla, która Marka występuje najczęściej w zbiorze danych `auta2012`?
18. Spośród aut marki Toyota wyprodukowanych w 2007 roku, który model jest średnio najdroższy?
19. Spośród aut z silnikiem diesla wyprodukowanych w 2007 roku który model jest najtańszy?
20. Jakiego koloru auta mają największy medianowy przebieg?

